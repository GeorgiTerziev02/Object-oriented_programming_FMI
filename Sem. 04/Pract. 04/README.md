**Задача 1:**
Напишете клас teacher, който описва преподавател. Класът трябва да съдържа:
- Име (фиксирана дължина)
- Възраст
- Години стаж като преподавател

Създайте подходящи конструктори, get и set член функции. <br />

**Задача 2:**
Ще създадем проста система за работа със задачи. Всяка задача се състои от:
- Име, с фиксирана дължина.
- Условие, с фиксирана дължина.
- Цяло число, показващо колко точки носи задачата.

Също така всяка задача трябва да поддържа следната функционалност:
- Да можем по всяко време да променяме условието на задачата.
- Да можем по всяко време да променяме името на задачата.
- Да можем по всяко време да променяме точките, които задачата носи.

Създайте структура моделираща изпит, която поддържа константен брой задачи
и цяло число, показващо минималните точки, изискващи се за успешно вземане на
изпита. Създайте също:
- Функция writeToFile, която записва контролното в двоичен файл.
- Функция readFromFile, която чете контролното от двоичен файл.
- Функция changeMin, която подава нов минимален успех за вземане на изпита.
- Функция getMax(), която извежда максималния брой точки за текущия изпит.

**Задача 3**

Имплементирайте клас Game, който съдържа следните член-данни (полета): `title`, `price`, `isAvailable`.
Член-данната `title` е от тип символен низ с максимална дължина **64**.

> Бележка. В реалните софтуерни продукти не се използват floating-point числа, за да се моделират пари и други данни, изискващи прецизност. Тук го моделираме по този начин за целите на упражнението.

Нека Game да съдържа:

- Конструктор по подразбиране.
- Параметризирани конструктори
- Селектори (getter)
- Мутатори (setter)
- `isFree()` - връща информация дали играта е безплатна
- `print()` - отпечатва информация за играта в подходящ формат
  
Проектирайте клас `GamePlatform` (платформа за игри).  
Целта му е да съдържа библиотека от игри (Games).

За да работим с `GamePlatform`, се нуждаем от следните функции:

- Добавяне на игра, ако има място.
- Извеждане на игра по индекс.
- Извеждане на списък с всички игри в платформата.
- Извеждане на най-евтината / скъпата игра в платформата.
- Извеждане на всички безплатни игри.
- Премахване на игра от библиотеката.
- Възможност за запазване на данните от платформата във файл (human-readable).
- Възможност за изчитане на данните от файл (human-readable) и запазване в платформата за игри.

**Задача 4:**
Дидо, подготвяйки задачите за контролното по ООП, реши, че е добра идея да внимава точно как пише задачите. <br />
Всеки можеше да отвори лаптопа му и да открадне тази безценна информация. <br />
Помогнете на Дидо да опази задачите от изпита - създайте клас secret.<br />
Класът трябва да съдържа:
1. Условие на задачата
2. Парола
3. Брой неуспешни влизания
Направете подходящи конструктори.
- Да се напише функция getTask(const char*pwd), която връща условието тогава и само тогава когато сме въвели правилната парола.
- Да се напише функция setPassword(const char* newPassword, const char* oldPassword), която променя паролата, но само ако сме въвели правилно старата парола.
- Да се напише функция setTask(const char* newTask, const char* passwd), която променя условието на задачата ако сме въвели правилна парола.
- Да се напише функция getLoginFails(), която връща броя на неуспешните влизания.Всеки път когато сме въвели неправилна парола броят на неуспешните влизания се увеличава.
Трябва ли да има функция setLoginFails()? <br />
Какво още трябва да добавим?
