
## Задача първа
Да се реализира йерархия от превозни средства.

Да се реализира:

* Абстрактен клас Vehicle. В себе си той съдържа:
    
    * Класът `Tire` (от миналият път)
    * `Tire* tire`  описваш гумите на превозното средство
    * Брой на гумите
    * Вид двигател, който го задвижва (бензинов, дизелов, електрически и т.н.)
    * Брой пасажери
    * Средна скорост
    * Метод за промяна на двигателя
    * Функция за намиране на време, което ще отнеме на превозното средство да стигне от т. А до т. Б (считаме, че между всеки две точки съществува директен път)
    * Функция, която променя гума при подадена гума и индекс
    * Функция, която връща превозното средство къде има право да се движи (само в града, само по магистрали, извън града, на всякъде).

* Наследници Car, Bike, Autobus и Tir 

## Задача втора
Да се реализира йерархия от компютри.

Да се реализира:

* Абстрактен клас Computer. В себе си той съдържа:
  
  * Мощност на процесора (число тип double)
  * Модел на видео картата (масив от символи)
  * Мощност на захранването (цяло число)
  * Количество RAM памет (цяло число)
  * Методи за промяна но компонентите на компютъра
  * Функция, която изписва на стандартния изход какъв тип е компютъра (PC, лаптоп или геймърска конзола)
  * Функция, която връща с какви периферни устройства разполага компютъра.

Нека перферните устройства са масиви от символи.

* Класове PC, Laptop и GamingConsole
  
  * PC: разполага с мишка, клавиатура, микрофон и слушалки.
  * Laptop: разполага с mouse pad, клавиатура и монитор.
  * GamingConsole: разполага с джойстик и монитор.  

## Задача трета
Ще опишем проста йерархия, описваща потребители, логващи се като играчи.
Първо ще опишем клас Player. Всеки играч има
1. ID в нашата система (от тип int)
2. точки в нашата система (изберете подходящ тип)
3. звезди в нашата система (от 1 до 5)

Когато играча изпълнява мисии той печели точки. Когато печели точки, той може
да ги обменя за звезди. Звездите представете чрез enum. Реализирайте подходящи
член функции. Също така, реализирайте функция bool levelUp(); Тя проверява
дали имаме достатъчно точки да обменим за допълнителна звезда, и ако имаме ги
обменя.

1. Една звезда имаме в началото
2. За две звезди ни трябват 256 точки
3. За три звезди ни трябват 512 точки и вече постигнати 2 звезди
4. За четири звезди ни трябват 1024 точки и вече постигнати 3 звезди
5. За пет звезди ни трябват 2048 точки и вече постигнати 4 звезди.

Ако нямаме достатъчно точки да обменим за звезди, функцията връща false, в
противен случай връща true.
Реализирайте клас Guest, който представлява гост в нашата игра. Гостът има
допълнителна член-данна която показва колко време може да играе, преди да бъде
изключен от играта. Също така гостът не може да вдига звезди - винаги стои на
една звезда!
Направете клас, който описва логнат потребител. Той вече има парола от най -
много 8 символа. Той ще се логва в системата чрез своето ID и своята парола.
Създайте подходящи член функции. Функцията levelUp работи както за Player.
Реализирайте клас PremiumPlayer който описва играч, платил за да има
допълнителни екстри в нашата игра. Той вече ще може да праща съобщения в чат,
което означава, че трябва да има име. Името ще е низ с произволна дължина.
Също така на него ще му е по - лесно да вдига звезди - всякяка нова звезда се
получава с 256 точки.

## Задача четвърта
Ще реализираме йерархия, описваща награди, които нашия потребител може да си
купи. Реализирайте абстрактен клас който описва награда. Всяка награда има
цена и точки, които трябва да дадем, за да я получим. Също така, всяка награда
има функция visualize(), която показва на стандартния изход каква точно е нашата
награда!
Наградите с които разполагаме са
1. Penguin - 50 точки
2. Pacman - 150 точки
3. computerBoy - 500 точки
4. squidward - 1000 точки
5. sylvester - 1500 точки

Визуализациите на всяка от петте награди е в папката viz. Ако искате да ги
изпринтите, един дълъг cout ще свърши работа, но ще е грозно! Прочетете ги като
файл, и ги изведете на стандартния изход. Приемете, че директорията на файла
няма да се променя.
