# OOП - Практикум 31.03.2025 - Седмица 7

**Задача 1.** Да се разработи система за управление на книги в библиотека.

Създайте клас `Book`, който описва книга в библиотеката. Всяка книга има:

- Уникален идентификатор (ID), който се генерира автоматично
- Заглавие (низ с произволна дължина)
- Автор (низ с произволна дължина)
- Статус (дали книгата е налична за заемане)

Създайте клас `User`- описва потребител, който може да заема книги. Всеки потребител има:
- потребителско име (до 8 символа)
- телефонен номер за връзка (до 10 символа)

Създайте клас `Library` - библиотека, която съдържа списък от книги (до 50). 

Реализирайте следните функционалности:
- Добавяне на нова книга, ако капацитетът го позволява
- Заемане на книга по дадено ID и име на потребителя – отбелязва книгата като "заета" и кой потребител я е заел
- Връщане на книга по дадено ID – отбелязва книгата като "налична"
- Извеждане на информация – принтира ID, заглавие, автор и статус

При опит за заемане на вече заета книга или връщане на вече налична книга, се хвърля изключение. Всички възникнали изключения се обработват, за да не достигнат до крайния потребител. 