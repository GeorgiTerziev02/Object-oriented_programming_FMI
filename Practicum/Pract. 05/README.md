# OOП - Практикум 17.03.2025 - Седмица 5

## Задачи за практикум

**Задача 1.** Напишете **клас Teacher**, която описва преподавател. Класът трябва да съдържа:

* Име (с фиксирана дължина)
* Възраст (число от 18 до 70)
* Предмет (enum с учебни предмети)
* Заплата (положително число над 500 лева)

Създайте подходящи конструктори, get и set член-функции.

**Задача 2.** Таня и Тони решили да отворят школа по математика за ученици. За да поддържат нивото им, от време на време им дават изненадващи контролни - фиксиран брой зачачи с избираем отговор (а, б, в, г). 

Помогнете им да поддържат база от задачи, като направите **клас Задача**, която се състои от 
- условие (низ с фиксирана дължина), 
- правилен отговор (символ),
- брой точки, които носи задачата
- парола, чрез която може да се редактира задачата

Помислете за кои от тези член-данни би било смислено да направите getter-и.

Тони и Таня трябва да могат:
- да създават задача
- във всеки момент да могат да променят условието
- да променят правилния отговор 
- да променят броя точки

За да правят тези промени обаче, трябва да са въвели правилна парола.

Помогнете им да автоматизират проверяването на контролно, като направите **клас Контролно**, която съдържа фиксиран брой задачи. 

Направете функции, чрез които:
- да се чете контролно със задачи от двоичен файл
- да се записва контролно в двоичен файл
- да се изчислява максималният брой точки за цялото контролно

**Бонус:** Симулирайте провеждане на контролно в конзолата чрез функции, които се грижат: да се принтира условието на всяка задача, да се въвежда в конзолата отговорът, който ученикът смята за правилен, и в края на контролното да принтира колко точки от максималния брой е изкарал ученикът.

**Задача 3.** Имплементирайте клас `Game`, който съдържа следните член-данни (полета): `title, price, isAvailable`. Член-данната `title` е от тип символен низ с максимална дължина 64.

Нека Game да съдържа:

* Конструктор по подразбиране.
* Параметризирани конструктори
* Селектори (getter)
* Мутатори (setter)
* isFree() - връща информация дали играта е безплатна
* print() - отпечатва информация за играта в подходящ формат

Проектирайте клас `GamePlatform` (платформа за игри).
Целта му е да съдържа библиотека от игри (`Games`).

За да работим с `GamePlatform`, се нуждаем от следните функции:

* Добавяне на игра, ако има място.
* Извеждане на игра по индекс.
* Извеждане на списък с всички игри в платформата.
* Извеждане на най-евтината / скъпата игра в платформата.
* Извеждане на всички безплатни игри.
* Премахване на игра от библиотеката.
* Възможност за запазване на данните от платформата във файл (human-readable).
* Възможност за изчитане на данните от файл (human-readable) и запазване в платформата за игри.